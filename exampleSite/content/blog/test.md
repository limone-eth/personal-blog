+++
author = "Simone Staffa"
date = 2020-09-06T22:00:00Z
description = ""
image = "/images/pexels-canva-studio-3153201.jpg"
image_webp = ""
title = "Idea vs Execution: l'importanza della cultura aziendale"

+++
_To me, ideas are worth nothing unless executed. They are just a multiplier. Execution is worth millions._

_- Steve Jobs_  
   
 Quando parliamo delle aziende più innovative al mondo, i famosi “unicorni”, siamo molto affascinati dalle fantastiche idee alla loro base. Diamo quindi molta rilevanza all’idea, non considerando l’importanza del fattore “esecuzione”. Questo fattore è in realtà più importante dell’idea stessa e dipende direttamente dal talento del team e/o delle persone che trasformano l’idea in realtà. Un’idea mediocre eseguita benissimo solitamente ha più successo di un’idea fantastica eseguita nel modo sbagliato.  
   
 Per ottenere un’ottima esecuzione bisogna avere un ottimo team a disposizione e un buon clima di lavoro. Ciò corrisponde allo sviluppo di una cultura aziendale che aiuti tutti ad esprimere al meglio il proprio talento. Un esempio in tal senso è AirBnB.

Brian Chesky, CEO di AirBnB, crede infatti che una forte cultura aziendale faciliti i processi e le strutture interne all’azienda, velocizzandone lo sviluppo e la crescita ed è ossessionato dall’esperienza lavorativa dei suoi impiegati. La cultura aziendale può essere definita come “il modo in cui l’azienda fa le cose”. Una cultura forte indica un alto livello di coerenza in ciò che i membri pensano e provano riguardo l’azienda, mentre una cultura debole indica un’ampia variazione nelle loro convinzioni.

É chiaro che per sviluppare una cultura aziendale ci vogliono anni, ma è importante che fin dall’inizio i primi membri fondatori definiscano una serie di valori cardine. Tutti i futuri assunti dovranno rispecchiare tali valori e per fare ciò si rischia di perdere molto tempo nel processo di selezione. Si dice che Chesky si occupò personalmente dei primi 300 assunti in AirBnB.  
   
 Ma quali sono i valori di AirBnB?

Il valore più importante che caratterizza il colosso americano è sicuramente il senso di comunità.

Come ogni cliente di AirBnB deve provare immediatamente un senso di appartenenza nell’appartamento che ha appena affittato, gli impiegati dell’azienda devono avere un grande senso di appartenenza al luogo di lavoro. Devono essere loro stessi dei potenziali host di appartamenti, devono essere ospitali e sostenere la diversità. Persone curiose, ottimiste e gioiose, capaci eventualmente di imparare dai loro stessi sbagli. Essere aperti a nuove idea, disposte a superare gli ostacoli ed entusiaste nel riprovarci. Solo così sono in grado di accrescere il valore dei compagni e dell’azienda.  
   
La cultura ha anche impatto sulla vita negli uffici di AirBnB, dove alle persone è concesso di lavorare dove preferiscono (che sia nella biblioteca, nella mensa o anche a casa loro). Le sale riunioni, invece di essere tradizionali, sono state ripensate come vere e proprie stanze ricopiate da alcuni dei più famosi appartamenti presenti sulla piattaforma. L’idea venne ad uno dei due founder quando si ritrovò dentro IKEA, in una di quelle stanze pre-arredate per mostrare ai clienti l’effetto che avrebbe fatto nelle loro case. Fare una riunione in AirBnB vuol dire riunirsi in una stanza che replica un appartamento di Parigi, o ancor meglio la casa di Frank Sinatra a Palm Springs (che è in affitto sul loro sito).  
   
 Inoltre tra i benefit aziendali, ogni impiegato riceve 2000$ l’anno per soggiornare in uno degli appartamenti affittati dall’azienda. Questo per far si che gli impiegati si sentano sempre collegati ai clienti.  
   
 Non ha caso, in un sondaggio condotto di recente da Glassdoor, AirBnb ha scalzato Google dal suo record di “miglior posto di lavoro al mondo” e il suo CEO, Brian Chesky, ha ottenuto il 97% di valutazioni positive dai suoi impiegati.